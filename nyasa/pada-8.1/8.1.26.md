---
index:  8.1.26
sutra:  सपूर्वायाः प्रथमाया विभाषा।
vritti:  nyasa 
---

सहशब्दोऽत्र विद्यमानवचनः, पृर्वशब्दो व्यवस्थावाची। सह विद्यमानं पूर्व यस्याः सा सपूर्वा--पञ्चम्यर्थे बहुव्रीहिः, `वोपसर्जनस्य` (6.3.82) इति सहस्य सभावः। `प्रथमायाः` इति। प्रत्ययग्रहणपरिभाषया (भो.प.7) तदन्तग्रहणं विज्ञायते। अत एवाह--`प्रथमान्तात्? पदात्?` इति। `युष्मदस्मदोर्विभाषा` इत्यादि। आदेशः=कथनम्?, अन्दादेशः=अनुकथनम्?। न अन्वादेशोऽनन्वादेशः। तत्रानन्वादेशे युष्मदस्मदोर्विभाधा भवतीति वक्तव्यम्?। 

