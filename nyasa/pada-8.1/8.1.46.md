---
index:  8.1.46
sutra:  एहिमन्ये प्रहासे लृट्?।
vritti:  nyasa 
---

`एहिमन्य इत्यनेन' इति। समुदायस्यैकत्वात्? तदपेक्षयैकवचनम्?, अन्यथा हि द्वे एते आख्याते इति द्वित्वाद्?द्विवचनं स्यात्?। `प्रहासः' इति। प्रकृष्टो हासः; परिहास इत्यर्थः। `एहि मन्य ओदनं भोक्ष्यसे' इति। `प्रहासे च मन्योपदे' (1.4.106) इति पुरुषव्यत्ययः। भुजेरस्मद्युपपदे मध्यमः, मन्यतेर्युष्मद्युपपदे उत्तमः। `एवम एहि मन्ये रथेन यास्यसि' इत्यत्रापि पुरुषव्यत्ययो वेदितव्यः। द्वे अपि चैते लृङन्ते स्यप्रत्ययस्वरेण मध्योदात्ते। 

