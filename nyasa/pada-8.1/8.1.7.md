---
index:  8.1.7
sutra:  वाक्यादेरामन्त्रितस्यासूयासम्मतिकोपकुत्सनभत्र्सनेषु।
vritti:  nyasa 
---

आख्यातं साध्ययकारकविशेषणं वाक्यम्?, तस्यादिर्वाक्यादिः। असूयादीनपेक्षमाणस्यापि गमकत्वात्? समासः। `असूयासम्मतिकोपकुत्सनभत्र्सनेषु यदि तद्वाक्यं भवति' इति। एतेनासूयादीनां वाक्यं प्रति विशेषणभावं दर्शयति। ननु चामन्त्रितस्य विशेष्यत्वात्? प्राधान्यम्?, वाक्यस्य विशेषणत्वादप्राधान्यम्?, तत्र प्राधान्यादामन्त्रितं प्रत्येवैषां [`प्रत्येषां'--प्रांउ.पाठः] विशेषणत्वं युक्तम्?? नैतदस्ति; आमन्त्रितविशेषणत्वे हि सति तेषामसूयादिवृत्तेरेवामन्त्रितस्य द्विर्वचनं स्यात्?--असूये असूय इत्यादौ वाक्ये, माणवक माणवकेत्यादौ तु वाक्ये न स्यात्?। वाक्यविशेषणत्वं [वाक्यविशेषणत्वे--प्रांउ.पाठः] ह्यसूयादीनां सर्वत्र भवति। तस्माद्वाक्यविशेषणतैघासूयादीनां युक्त; व्याप्तेः। कदा पुनर्वाक्यमसूयादिषु भवति? यदा तस्मिन्? वाक्ये प्रयुच्यमाने असुयादयो गम्यन्ते। असहनम्? अक्षान्तिः। पूजनम्? शब्देन गुणाविष्करणम्?। `एते च प्रयोक्तृधर्माः' इति। यो वाक्यं प्रयुङक्ते तस्यैते धर्मा गुणविशेषा इत्यर्थः। प्रयोक्तृधर्मत्वं च तेषां प्रयोक्तरि वृत्तेः। `नाभिधेयधर्माः' इति। अभिधेये तेषामवृत्तेः। न हि यथा माणवकादावभिधेय आभिरूप्यादयो धर्मा वर्त्तन्ते, तथाऽसयादयः। तथा हि--`माणवका मणवक आभिरूपका अभिरूपक रिक्तं त आभिरूप्यम्?'--इत्येवं वाक्यप्रयोगे प्रयोक्तृगता एवासूयादयः प्रतयन्ते, न तु माणवकादिगताः। `रिक्तम्?' इति। असारमित्यर्थः। 

