---
index:  7.4.57
sutra:  मुचोऽकर्मकस्य गुणो वा।
vritti:  nyasa 
---

`मोक्षते` इति। `मुच्लू मोक्षणे` (धा.पा.1430)। `चोः कुः` (8.2.30) इति कुत्वम्?; `इण्कोः` (8.3.57) इति षत्वम्?, `कर्मवत्कर्मणा` (3.1.87) इत्यदिना कर्मवदतिदेशादात्मनेपदम्?। `स्वयमेव` इति वचनं कर्मकर्त्तृत्वप्रदर्शनार्थम्?। वत्सं मोक्तुमिच्छति, स मोक्तुमिष्यमाणो मुक्तिक्रियां प्रत्यानुकूल्यं यदा प्रतिपद्यते तदा स्वतन्त्रत्वादस्मिन्? कर्मणि कर्त्तृत्वेन विवक्षिते मुचिरकर्मको भवति। 

