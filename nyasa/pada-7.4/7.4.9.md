---
index:  7.4.9
sutra:  दयतेर्दिगि लिटि।
vritti:  nyasa 
---

`अवदिग्ये' इत्यादि। `देङ्? रक्षणे' (धा.पा.962), लिट्?, ङित्त्वादात्मनेपदम्?, प्रथपुरुषः, `लिटस्तझयोरेशिरेच्?' (3.4.81) इत्येशिरेचौ, एरनेकाचः' (6.4.82) इत्यादिना यणादेशः। `दयतेरिति देङो ग्रहणम्?, न तु दय दान इत्यस्य' इति। ननु च `दय दानगतिरक्षणहिंसादानेषु' (धा.पा.481) इत्येतस्य ग्रहणं कस्मान्न भवति? इत्यत आह--`तस्य हि' इत्यादि। लिटीत्युच्यते, न च `दय दाने' (धा.पा.481)--इत्येतस्यानन्तरो लिडस्ति; यस्मात्? तस्य `दयायासश्च' (3.1.37) इत्यनेनाम्? विहितः। ननु च `अमन्त्रे' इति तत्रानुवर्त्तते, ततो मन्त्र आमोऽभावात्? स्यादेवानन्तर्यम्?? एवं मन्यते--यथादृष्टानुविधिश्छन्दसीति। न च `दय दाने' (धा.पा.481) इत्येतस्य मन्त्रे दिग्यादेशो दृश्यत इत्यभिप्रायः। 

