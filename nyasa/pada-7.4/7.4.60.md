---
index:  7.4.60
sutra:  हलादिः शेषः।
vritti:  nyasa 
---

`हलादिः` इति। हल्? चासावादिश्चेति हलादिः--कर्मधारयोऽयम्?, न तु षष्ठीसमासः--हलामादिर्हलादिः। यदि षष्ठीसमासः स्यात्?, तदायमर्थः स्यात्?--अभ्यासस्य यै हलस्तेषामादिः शिष्यत इति। तथा च--आनक्षतुः, आनक्षुरित्यत्र `अक्षू व्याप्तौ` (धा.पा.654) इत्यस्याजादित्वाद्?द्वितीयस्यैकाचोऽभावात्? प्रथमस्यैकाचो द्विर्वचने कृते यद्यप्यभ्यासादिः ककारो न भवति, तथापि हलादिर्भवति, तस्य शेषः प्रसज्येत। कर्मधारये तु न दोषः, तत्राभ्यासापेक्षं हलादित्वं विधीयते, न चात्र ककारोऽभ्यासादिः। तस्मात्? कर्मधारयोऽयम्?। `जग्लौ` `मम्लौ` इति। `ग्लै हर्वक्षये` (धा.पा.903), `म्लै गात्रविनामे` (धा.पा.904), `आदेच उपदेशेऽशिति` (6.1.45) इत्यात्त्वम्?, `आत औ णलः` (7.1.34) इत्यौत्त्वम्?। `आटतुः` आटुः' इति। `अत आदेः` (7.4.70) इत्यभ्यासस्य दीर्घत्वे कृते सवर्णदीर्घत्वम्?। 

