---
index:  7.2.117
sutra:  तद्धितेष्वचामादेः।
vritti:  nyasa 
---

`अचाम्?' इति निर्धारणे षष्ठी। `अचामादेरचः स्थाने' इति। ननु चेक्परिभावोपस्थानादिक एव स्थाने वृद्ध्या भवितव्यम्?, तस्मादिकः स्थान इत्येवं वक्तव्यम्?, न त्वचः स्थान इति? एवं मन्यते--`अचो ञ्णिति' (7.2.115) इत्यतः स्थानिनिर्देशार्थं द्वितीयमज्ग्रहणमनुवर्त्तते, तेन यथा `अचो ञ्णिति' (7.2.115) इत्यत्र स्थानिनिर्देशादिक्परिभाषा नोपतिष्ठते, तथेहापीत्यदोषः। `गार्ग्यः, वात्स्यः' इति। `गर्गादिभ्यो यञ्?' (4.1.105)। `दाक्षिः, प्लाक्षिः' इति। `अत इञ्?' (4.1.95)। `औपगवः, कापटवः' इति। प्राग्दीव्यतीयोऽण्? (4.1.83)।

