---
index:  6.2.73
sutra:  अके जीविकार्थे।
vritti:  nyasa 
---

`अके इति प्रत्ययग्रहणम्?। तत्र प्रत्ययग्रहणपरिभाषया (नी.प.वृ.31) तदन्तस्य ग्रहणं विज्ञायत इत्याह--`अकप्रत्ययान्त उत्तरपदे` इति। `जीविकावाचिनि` इति। जीविका=जीवकः तद्वाचिनीत्यर्थः। जीविकाशब्दो ह्यर्शाअदेराकृतिगणत्वान्मत्वर्थीयाकारान्तः सूत्र उपात्तः। अत एव वृत्तौ दन्तलेखनादिभिर्येषां जीविका त एवमुच्यन्त इत्याह--`दन्तलेखलः` इति। लिकेर्ण्वुल्?, षष्ठीसमासः। षष्ठी पुनः `कर्तृकर्मणोः कृति` (2.3.65) इति कर्मणि। `अवस्करशोधकः` इति। `शुध शौचकर्मणि` (धा.पा.1191) [`शौचे`--धा.पा.] इत्यस्माण्ण्यन्ताण्ण्वुल्?। `रमणीयकारकः` इत्यत्रापि करोतेः। 

