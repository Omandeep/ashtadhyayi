---
index:  6.2.81
sutra:  युक्तारोह्यादयश्च।
vritti:  nyasa 
---

`युक्तारोहि' इत्यादिषु यत्र कृदन्तमुत्तरपदं तत्र कृत्स्वरापवादो योगः। अन्येषु तु समासस्वरापवादः। युक्तारोहीत्येवमादिषु आगतप्रहारीत्येवम्यर्यन्तेषु `रुह जन्मनि' (धा.पा.859), [रुह बाजजन्मनि प्रादुर्भावे च--धा.पा.] `युध सम्प्रहारे (धा.पा.1173), `वञ्चु प्रलम्भने' (धा.पा.1703), `टुणदि समृद्धौ' (धा.पा.67) [टु नदि समृद्धौ--धा.पा.] `ह्मञ्? हरणे' (धा.पा.899) प्रपूर्वः--इत्येभ्यो धातुभ्यो यथायोगं युक्तागतपूर्वभ्यः `सुप्यजातौ णिनिस्ताच्छील्ये' (3.2.78) इति णिनिः। यद्येते णिन्यन्तास्तत्? किमर्थमिह पठ�न्ते यावता `णिनि' (6.2.79) इत्यनेनैव सिद्धम्?? इत्यत आह--`णिनीत्यस्यैवोदाहरणार्थं पठ�न्ते' इति। 

