---
index:  6.2.2
sutra:  तत्पुरुषे तुल्यार्थतृतीयासप्तम्युपमानाव्ययद्वितीयाकृत्याः।
vritti:  nyasa 
---

`यतोऽनाव इत्याद्युदात्तः` इति। `नौवयोधर्म` (4.4.91) इत्यादिना यत्प्रत्ययान्तस्य तुल्यशब्दस्य व्युत्पादितत्वात्?--तुलया सम्मितं तुल्यमिति। `सदृक्?शब्दः` इत्यादि। `त्यादादिषु दृशोऽनालोचने कञ्च` (3.2.60) इत्यत्र `समानान्ययोश्चेति वक्तव्यम्?` (वा.261) इत्युपसंख्यानं कृतम्, तेन सदृक्छब्दः कन्नन्तः. `दृग्दृशतुषु` (6.3.89) इति समानस्य सभावः। `सदृशशब्दोऽपि` इत्यादि। कृदुत्तरपदप्रकृतिस्वरेणेत्यपेक्षते। 

