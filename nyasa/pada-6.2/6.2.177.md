---
index:  6.2.177
sutra:  उपसर्गात्? स्वाङ्गं ध्रुवमपर्शु।
vritti:  nyasa 
---

उपसर्गात्? प्राद्युपलक्षणं वेदितव्यम्?। स्वङ्गं प्रति क्रियायोगाभावात्?। प्रादिग्रहणमेव तु न कृतं वैचित्र्यार्थम्?। ध्रुवशब्दोऽयमवयवेप्यस्ति, यथा `ध्रुवमपायेऽपादानम्?' (1.4.24) इति, एकस्वरूपेप्यस्ति, यथा ध्रुवमस्य शीलमिति; तदिहैकस्वरूपे वर्तमानो गृह्रत इति दर्शयितुमाह--`ध्रुवमित्येकरूपमुच्यते' इत्यादि। `सततम्?' इत्यादिना ध्रुवत्वं पृष्ठस्य दर्शयति। पृष्ठशब्दोऽन्तोदात्तः। `पृषु मृषु वृषु सेचने' (धा.पा.705.706,707) इत्यस्य थकि व्युत्पादितत्वात्?। 

