---
index:  3.1.48
sutra:  णिश्रिद्रुरुआउभ्यः कत्र्तरि चङ्।
vritti:  nyasa 
---

`चकारो विशेषणार्थः` इति। `चङि` (6.1.11) इत्यत्राङीत्यच्यमाने `अस्यतिवक्तिख्यातिभ्योऽङ् (3.1.52) इत्यनेनापि विहितेऽङि द्विर्वचनं स्यात्। `अचीकरत्, अजीहरत्` इति। `चङि` (6.1.11) इति द्विर्वचनं कृह्मशब्दयोः उरत्त्वम्, `कुहोश्चुः` (7.4.62) इति चुत्वम्-- ककारस्य चकारः, हकारस्यापि झकारः, `अभ्यासे चर्च` (8.4.54) इति झकारस्य जकारः। शेषमभ्युदसीषददित्यनुसारेण वेदितव्यम्। `अशिश्रियत्` इत्यादि। `श्रिञ् सेवायाम्` (धा.पा.897), `दु द्रु गतौ` (धा.पा.944, 945), `रुआउ गतौ` (940), `अचि श्नुधातु` (6.4.77) इत्यादिना यथायोगमियङुवङौ। `अकारयिषताम्` इति। कर्मणि द्विवचनम्, आताम्, इड्गुणायादेशषत्वानि।

