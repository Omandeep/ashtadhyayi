---
index:  4.2.21
sutra:  सास्मिन्पौर्णमासीति संज्ञायाम्।
vritti:  nyasa 
---

`ततश्चेद्विवक्षा भवति` इति। तत इति प्रत्ययान्तो निर्दिश्यते। एतदुक्तं भवति-- यदि प्रत्ययान्ताल्लोकेऽस्य विवक्षा भवत्येवं प्रत्ययो भवति; नान्यथेत्यर्थः। `प्रत्ययान्तेन च` इत्यादिना संज्ञायाः समुदायोपाधित्वं स्पष्टीकरोति। `एषा संज्ञा` इति। या प्रत्ययान्तेन गम्यते। `पौषी` इति। `नक्षत्रेण युक्तः कालः` (4.2.3) इत्यण्, तदन्तान्ङीप्।

