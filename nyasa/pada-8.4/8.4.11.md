---
index:  8.4.11
sutra:  प्रातिपदिकान्तनुम्विभक्तिषु च।
vritti:  nyasa 
---

अन्तशब्दोऽवयवववाची। `माषवापिणौ' इति। `बहुलमाभीक्ष्ण्ये' (3.2.81) इति णिनिः, न तु `सुप्यजाती णिनिस्ताच्छील्ये' (3.2.78) इति; जातिवाचित्वादुपपदस्य। `माषवापाणि' इत्युपपदसमासः, माषान्? वपन्तीति `कर्मण्यण्?' (3.2.1), `जश्शसोः शिः' (7.1.20) इति शिरादेशः; `नपुंसकस्य झलचः' (7.1.72) इति नुम्?, `सर्वनामस्थाने चासम्बुद्धौ' (6.4.8) इति दीर्घः। `माषवापेण' इति। माधवापशब्दात्? तृतीयैकवचनस्य `टाङसिङसामिनात्स्याः' (7.1.12) इतीनादेशः।

