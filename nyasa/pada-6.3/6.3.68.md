---
index:  6.3.68
sutra:  इच एकाचोऽम्प्रत्ययवच्च।
vritti:  nyasa 
---

अत्र यदि `प्रत्ययवच्च` इत्येतावदुच्येत, तदा गाम्मन्य इत्यत्र `औतोऽम्शसोः` (6.1.93) इत्यात्त्वं न सात्?, इह च स्त्रीम्मन्य इति--अत्रापि `अमि पूर्वः` (6.1.107) इति पूर्वसवर्णः, इह च नरम्मन्य इति नृशब्दस्य `ऋतो ङिसर्वनामस्थानयोः` (7.3.110) इति गुणः। सामान्यातिदेशे विशेषस्यानतिदेशाद्वचनं त्वियङुवङर्थमेव केवलं स्यात्?, इयङुवङावजादौ प्रत्ययमात्रसामान्येन विधीयमानौ सामान्यातिदेशेऽपि भवत इति कृत्वा। `अम्प्रत्ययवच्च` इत्येवमुच्यमाने सत्यात्त्वादयो भवन्ति, तेषामप्यम्प्रत्यय इष्टत्वात्?। एतत्? सर्वं बुद्धौ कृत्वाह--`अम्प्रत्ययवच्च` इति। एतदेव विवृणोति--`द्वितीयैकवचनवच्च` इति। कथधं पुनरयमर्थो लभ्यते, यावतैकमम्ग्रहणम्?, तेन चाभागमो निरदिश्यते, प्रत्ययवच्चेत्येतदनिष्टं स्यात्?। अथ प्रत्ययस्तेन विशिष्यत आगमो न निर्दिष्टः स्यादित्यत आह---`अमिति हि` इत्यादि। एकमपयम्ग्रहणमारभ्यमाणं यस्मादुभयमेतत्? सम्पादयति तस्मादयमर्थो लभ्यत इत्यभिप्रायः। `श्रियम्मन्यः; भ्रूवम्मन्यः` इति। `अचिं श्नुधातु` (6.4.77) इत्यादिने यङ्वङौ। `लेखाभ्रुम्मन्यः` इति। पूर्वसूत्रेण मुमागमः। 

