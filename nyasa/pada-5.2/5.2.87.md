---
index:  5.2.87
sutra:  सपूर्वाच्च।
vritti:  nyasa 
---

सहशब्दो विद्यमानवचनः। अत एवाह--`विद्यमानं पूर्वम्?` इति। `वोपसर्जनस्य` (6.3.72) इति सहस्य सभावः। `कृतपूर्वो कटमिति` ननु च निष्ठ�आ कर्मणोऽभिहितत्वाद्?द्वितीयाऽतर न प्रापनोति? नैष दोषः; नेयं कर्मणि निष्ठा, किं तर्हि? भावे। यदापि कर्मणि तदापि न दोषः; निष्ठया हि सामान्यं कर्माभिहितम्?, न विशेषकर्म। तस्माद्विशेषकर्मणोऽनभिहितत्वाद्?द्वितीया भविष्यति। ननु च पूर्वं कृतमित्यनेकपदावयवत्वाच्च वाक्यमिदम्?। वाक्यस्य चार्थवत्समुदायानां समासग्रहणं नियमार्थमिति प्रातिपदिकसंज्ञा नास्ति। तत्कथमतः प्रत्ययः? इत्याह--`सुप्सुपा` इत्यादि। 

