---
index:  5.2.11
sutra:  अवारपारात्यन्तानुकामं गामी।
vritti:  nyasa 
---

`गामी` इति। `आवश्यकाधमर्ण्ययोर्णिनिः` (3.3.170) इत्यावश्यकार्थे णिनिः। भविष्यति चायं काले गामिशब्दो वर्त्तते, यदाह--`गमिष्यतीति गामी`। सा च भविष्यति वृत्तिः `भविष्यति गम्यादयः` (3.3.3) इति वचनाल्लभ्यते; इत्याह--`भविष्यति` इत्यादि। `अकेनोर्भविष्यदाधमर्ण्ययोरिति षष्ठीप्रतिषेधः` इति। तेन द्वितीयासमर्थतोपपद्यत इत्यभिप्रायः। कृद्योगा हि षष्ठी द्वितीयाया अपवादः, तेन षष्ठीप्रतिषेधे हि सति द्वितीययैव भवितव्यम्?। `अवारपारम्?` इति। अवारस्य पारमिति षष्ठीसमासोऽयम्?। वा च षष्ठ्याः पूर्वनिपातो वक्तव्यः। तेन पक्षे पारावारमित्यपि भवति। 

