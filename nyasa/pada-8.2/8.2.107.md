---
index:  8.2.107
sutra:  एचोऽप्रगृह्यस्यादूरादूधूते पूर्वस्यार्घस्यादुत्तरस्येदुतौ।
vritti:  nyasa 
---

एचः समाहारवर्णाः तत्र एकारस्य ओकारस्य च पूर्वेण प्रकरणेन समुदायस्यैष प्लुतः, एचोः पुनरवयवयोरिदुतोः। अनन्तरसूत्रेणेदमारभ्यते `विषयपरिगणनं कत्र्तव्यम्?' इति। एतद्ग्रहणवाक्यम्?। अस्य `प्रश्नान्ताभिपूजित' इत्यादिना विवरणं करोति `कत्र्तव्यम्?' [वक्तव्यम्?--काशिका] इति। व्याख्येयमित्यर्थः। तत्रेदं व्याख्यानम्?--`अनुदात्तं प्रश्नान्ताभिपूजितयोः' (8.2.100) इत्यादयो योगा इहानुवत्र्तन्ते, तेनान्यत्र न भवति। `यथाविषयम्?' इति। यो यस्य विषयो यथाविषयम्?--`यथाऽसादृश्ये' (2.1.7) इत्यव्ययीभावः, `प्रश्नान्ताभिपूजितयोः' (8.2.100) अनुदात्तः प्लुतः। प्रश्ने तु `अनन्त्यस्यापि प्रश्नाख्यानयोः' (8.2.105) इति स्वरितः, शेषेपूदात्तः। `इतुतौ पुनरुदात्तावेतौ' इति। `टेरुदात्तः' (8.2.82) इति चाधिकारात्?। `विष्णुभूते विष्णुभूते3' इति। अत्र `आम्रेडितं भत्र्सने' (8.2.95) इति प्लुतः। 

