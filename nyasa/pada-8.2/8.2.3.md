---
index:  8.2.3
sutra:  न मु ने।
vritti:  nyasa 
---

`मु` इत्यविभक्तिकोऽयं निर्देशः। `अमुना` इति। अदसस्त्यदाद्यत्वम्?, `अदसोऽदेर्दादु दो मः` (8.2.80) इत्युत्वमत्वे, `अच्च घेः` (7.3.119) इत्यतः `घेः` इत्यनुवर्त्तमान `आङी नास्त्रियाम्?` (7.3.120) इति नाभावः। यदि मुभावो नाभावे कर्त्तव्ये नासिद्धो भवति--इत्येव सूत्रार्थः स्यात्?, एवं सति नाभावे कृते यत्? कार्यं प्राप्नोति तत्र तस्यासिद्धत्वं न स्यात्?, ततश्चामुनेत्यत्राकारान्तस्याङ्गस्य `सुपि च` (7.3.102) इति विधीयमानं दीर्घत्वं प्रसज्येत? इत्यत आह--`कृते तु नाभावे` इत्यादि। ह्रस्वसन्निपातेन हि नाभावो ह्रस्वस्य विघातं प्रति निमित्तं न भवतीति सत्यप्यसिद्धत्वे न भवति दीर्घत्वप्रसङ्गः। 

