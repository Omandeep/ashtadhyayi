---
index:  6.1.108
sutra:  सम्प्रसारणाच्च।
vritti:  nyasa 
---

सम्प्रसारणस्य यणादेशो मा भूदित्येवमर्थमिदं परपूर्वत्वं विधीयते। यदि चात्र यणादेशः स्यात्?, तदा संप्रसारणविधानामनर्थकं स्यात्? तस्मात्?। सम्प्रसारणविधानसामर्थ्यादेव यणादेशो न भविष्यति, तत्? किमर्थमिदं विधीयते? इत्याह--`सभ्प्रसारणविधानसामर्थ्यात्?' इत्यादि। सम्प्रसारणविधानसामर्थ्याद्यणादेशो न भवतीति विगृहीतस्याकृतसंहिताकार्यस्य श्रवणं प्राप्नोति, तस्मान्मा भूदेष दोष इति परपूर्वत्वं विधीयते। 

