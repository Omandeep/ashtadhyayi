---
index:  6.1.7
sutra:  तुजादीनां दीर्घोऽभ्यासस्य।
vritti:  nyasa 
---

आदिशब्दोऽयमस्त्येव व्यवस्थायाम्?, अस्ति च प्रकारे, तत्र यदि व्यवस्थायां वर्त्तमानो गृह्येत, तदा `तुज पिज हिंसायाम्?' (धा.पा.1566,1567) इत्यत आरभ्य ये पठितास्तेषामेव ग्रहणं स्यात्?; एवञ्च सौत्राणां गणान्तरपठितानाञ्च दीर्घो न स्यादित्येतदालोच्याह--`तुजादीनाम्?' इत्यादि। `प्रकार आदिशब्दः' इति। स च प्रकारोऽनिर्दिष्टत्वान्न ज्ञायत इति पृच्छति--`कश्च प्रकारः' इति। तुजो दीर्घत्वमित्यादिना प्रकारार्थत्वं दर्शयति। `ये तथाभूताः' इति। अनन्तरोक्तप्रकारमापन्ना इत्यर्थः। `दीर्घः साधुर्भवति' इति। एतेन सत एव दीर्घस्य साधुत्वमात्रमनेन क्रियते। न त्वपूर्वो दीर्घ इति दर्शयति। `तूतुजानः' इति। लिट्?। एतच्च प्रकारवाचिन आदिशब्दस्य परिग्रहाल्लभ्यते, तस्य कनाच्?। `मामहानः' इति। `मह पूजायाम्?' (धा.प.730) शेषं पूर्ववत्?। `दधान' [उदाहरणमिदं नास्ति--काशिका] इति। `डुधाञ्? धारणपोषणयोः' (धा.पा.1092)। `मीमाय' इति। `डुमिञ्? प्रक्षेपणे', (धा.पा.1250) लिट्? णल्?। `दधार' इति। `धृञ्? धारणे' (धा.पा.900) `तूनाव' इति। `तु' इति सौत्रो धातुः; `तुरुस्तुशम्यम' (7.3.95) इत्यादिसूत्रे पठितत्वात्?। 

