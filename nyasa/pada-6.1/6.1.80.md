---
index:  6.1.80
sutra:  धातोस्तन्निमित्तस्यैव।
vritti:  nyasa 
---

पूर्वेणैव सिद्धे नियमार्थं वचनम्?। `तन्निमित्तस्य` इति। तच्छब्देन यकारादिप्रत्ययः प्रत्यवमृश्यते, स निमित्तं यस्य स तथोक्तः। `लव्यम्?` इति। `अचो यत्?` (3.1.97) इति यत्? तमेव वकारमाश्रित्य `सार्वधातुकार्थधातकयोः` (7.3.84) इत्योकारो विधीयमानस्तन्निमित्तो भवति। `अवश्यलाव्यम्?` इति। `ओरावश्यके` (3.1.125) इति ण्यत्?, `मयूरव्यंसकादयश्च` (2.1.72) इति समासः, `लुम्पेदवश्यमः कृत्ये` (काशिका.6.1.144) इति मकारलोपः। अत्रापि ण्यतमाश्रित्य `अचो ञ्णिति` (7.2.115) इति विधीयमान औकारस्तन्निमित्तो भवतति। 

