---
index:  6.1.27
sutra:  श्रुतं पाके।
vritti:  nyasa 
---

``श्रा पाके' इत्यस्य धातोः' इति। `श्रा पाके' (धा.पा.1053) इत्यदादौ पठ�ते घटादौ (धा.पा.810) च मित्संज्ञार्थम्?। कैश्चिच्चुरादावपि, `श्रै पाके' (धा.पा.919) इति भ्वादौ, तत्रेहाविशेषेण ग्रहणं प्राप्तम्?। श्रायतेरपि हि कृतात्त्वस्यैतद्रूपं भवत्येव। निपातनाच्च लक्षणप्रतिपदोक्तपरिभाषा (व्या.प.3) प्रतिबन्धं न करोति। `णन्तस्याण्यन्तस्य च' इति। विशेषानुपादानात्?। तथा चोक्तम्?--श्राश्रप्योः श्रृतमिति।

