---
index:  1.2.49
sutra:  लुक्तद्धितलुकि।
vritti:  nyasa 
---

अदर्शनं (1.1.60) लुक्, तच्चाभावः। अभावे पौवापर्यन्नोपपद्यते। तस्माल्लुकीति सति सप्तमीयम्, न परसप्तमीति मत्वाहऽऽह-- `तद्धितलुकिसति` इति। `पञ्चेन्द्रः` इति। `तद्धितार्थ` (2.1.51) इत्यादिना समासे कृते `साऽस्य देवता` (4.2.24) इत्यण्, तस्य `द्विगोर्लुगनपत्ये` (4.1.88) इति लुक्, `इन्द्रवरुण` (4.1.49) इत्यादिना विहितस्य ङीषोऽनेन लुक्। तस्मिन्निवृत्ते सन्नियोगशिष्टानामेकतरापाय उभयोरप्यपाय इत्यानुको निवृत्तिः। `पञ्चशष्कुलिः` इति। `अध्यर्द्धपूर्वद्विगोर्लुगसंज्ञायम्` (5.1.28) इत्यार्हीयस्य ठकस्तेन क्रीतार्थे विहितस्य लुक्। `आमलकम्` इति। आमलक्याः फलं विकार इति `नित्यं वृद्धशरादिभ्यः` (4.3.44) इत्यञ्। पूर्ववल्लुक्। शष्कुली, बदरी, आमलकी, कुवली-- गौरादिपाठदेते ङीषन्ताः।

