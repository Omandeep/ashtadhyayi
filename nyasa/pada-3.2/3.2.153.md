---
index:  3.2.153
sutra:  सूददीपदीक्षश्च।
vritti:  nyasa 
---

`षूद क्षरणे` (धा.पा.25), `दीपौ दीप्तौ` (धा.पा.1150), `दीक्ष {मौण्ड�एज्योपनयननियमव्रतादेशेषु-धा.पा} मौण्ड�ए` (धा.पा.609)। `ननु च` इत्यादि देश्यम्। `वाऽसरूपेण` इत्यादि परिहारः। स्यादेतत्--वाऽसरूपविधिर्नास्तीति ज्ञापितमेतत्। ततो नास्ति युच्प्राप्तिरित्यत आह-- `ताच्छीलिक`इत्यादि। प्रायिकस्य चायमेव लिङ्गम्। यदि हि सर्वत्र वाऽसरूपविधेरभावः स्यात्, ततो विशेषविहितेनैव प्रत्ययेन बाधितत्वादेव युज्न भविष्यीति प्रतिषेधोऽनर्थकः स्यात्। `तथा च` इत्यादिना ताच्छीलिकप्रत्ययेन समावेशं दर्शयन् प्रायिकत्वमेव ज्ञापकस्य द्रढयति। `कम्रा`इति। `नमिकम्पि` (3.2.167) इत्यादिना रप्रत्ययः। `कमना` इति। अनुदात्तेतश्च हलादेः'(3.2.149) इति युच्प्रत्ययः। `कम्प्रा`इति। `कपि चलने`(धा.पा.275)।

