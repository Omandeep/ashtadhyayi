---
index:  6.4.101
sutra:  हुझल्भ्यो हेर्धिः।
vritti:  nyasa 
---

`हलादेः' इति। कुतः पुनर्हल्ग्रहणं प्रकृतं येन हिशब्दो विशिष्यते? अनन्तरसूत्रादिति चेत्?? न; तद्धि सप्तमीनिर्दिष्टम्?, षष्ठीनिर्दिष्टेन चेहार्थः। `हुझल्भ्यः' इत्येषा पञ्चमी `हलि' (6.4.100) इत्येतस्याः सप्तम्याः षष्ठीत्वं प्रकल्पयिष्यति। `तस्मादित्युत्तरस्य' (1.1.67) इति वचनादित्यदोषः। `भिन्धि' इति। `श्नसोरल्लोपः' (6.4.111) इत्यकारलोपः। `क्रीणीहि' इति। `सेह्य्रपिच्च' (3.4.87) इति हिरादेशः `ई हल्यघोः' (6.4.113) इत्तीत्त्वम्?। `जुहुताम्?' इति। लोट्?, तसस्ताम्?। `रुदिहि, स्वपिहि' इति। अदादित्वाच्छपो लुक्?, `रुदादिभ्यः सार्वधातुके' (7.2.76) इतीट्?। 

