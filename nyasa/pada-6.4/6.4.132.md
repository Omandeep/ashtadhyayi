---
index:  6.4.132
sutra:  वाह ऊठ्?।
vritti:  nyasa 
---

`वाहः` इति। वहिरयं ण्विप्रत्ययान्तः, स चास्मात्सोपपदादेव ण्विर्विहितः। तेन सामर्थ्यात्? तदन्तविधिर्विज्ञायत इत्याह--`वाह इत्येवमन्तस्य` इत्यादि। `ऊडित्येतत्?` इति। ठिदयमूकारः। `एत्येधत्यूठ्सु` (6.1.89) इति विशेषणार्थः। `सम्प्रसारणं भवति` इति। सम्प्रसारणमित्येष विशेषः कुतो लभ्यते। पूर्वसूत्रात्? सम्प्रसारणमित्यस्यानुवृत्तेः। किमर्थं पुनः सम्प्रसारणमनुवार्यते? स्थानिनियमार्थम्?। यद्येतन्नानुवर्त्यते, यण एव स्थाने `इग्यणः सम्प्रसारणम्?` (1.1.45) इति भवितव्यम्?। `प्रष्ठौहः` इति। प्रष्ठं वहतीति `भजो ण्विः` (3.2.62) इत्यनुवर्त्तमाने `वहश्च` (3.2.64) इति ण्विः। 

