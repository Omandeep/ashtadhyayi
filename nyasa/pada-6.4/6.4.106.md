---
index:  6.4.106
sutra:  उतश्च प्रत्ययादसंयोगपूर्वात्?।
vritti:  nyasa 
---

`उकारो योऽसंयोगपूर्वः' इति। अविद्यमानः संयोगः पूर्वो यस्मास्त तथोक्तः। एतेनासंयोगपूर्वग्रहणमकारविशेषणमिति दर्शयति। स एवं विध उकारः प्रत्ययस्य विसेषणम्?, विशेषणेन च तदन्तविधिर्भवतीत्याह--`तदन्तात्?' इत्यादि। किमर्थं पुनस्तदन्तदिधिरब्युपगम्यते? `सुन्? चिन्वित्यत्र यथा स्यात् अस्त्वेतत्? प्रयोजनम्?, अयं तु दोषः--तनु, कुर्वित्यत्र न प्राप्नोति, अत्र ह्रुकार एव प्रत्ययः न तदन्तः? अत्रापि व्यपदेशिवद्भावेन तदन्तत्त्वं प्रत्ययस्यास्तीत्यदोषः। `कुरु' इति। धातोर्गुणे रपरत्वे च कृते `अत उत्सार्वधातुके' (6.4.110) इत्युत्त्वम्?। 

