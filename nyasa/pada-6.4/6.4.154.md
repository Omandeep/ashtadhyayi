---
index:  6.4.154
sutra:  तुरिष्ठेमयस्सु।
vritti:  nyasa 
---

`तुः' इति। विसेषकराननुबन्धानुत्सृज्य तृंस्तृचोः सामान्येन ग्रहणम्?। `करिष्ठः' इति। करोतेस्तृन्?। तदन्तादतिशायन इष्ठन्?, तृशब्दस्य लोपः। `विजयिष्ठः' इति। विपूर्वाज्जयतेस्तृन्?। `वहिष्ठः' इति। अत्रापि वहेस्तृन्?। तदन्तादिष्ठन्?, `हो ढः' (8.2.31) इति ढत्वम्?। तृशब्दस्य लोपे कर्त्तव्ये `पूर्वत्रासिद्धम्?' (8.2.1) इत्यसिद्धम्?, तेन पूर्वलोप एव क्रियते, तस्मिन्? कृते झलि यदान्ते च विधीयमानं ढत्वं निमित्ताभावान्न प्रवर्त्तेते। `दोहीयसी' इति। दुहेस्तृजन्तादीयसुन्?, `उगितश्च' (4.1.6) इति ङीप्?। अत्रापि लोपे कर्त्तव्ये `दादेर्धातोर्धः' (8.2.32) इत्येतदप्यसिद्धमिति पूर्वं लोपः, तस्मिन्? सति पूर्ववद्धत्वं न प्रवर्त्तते। 

