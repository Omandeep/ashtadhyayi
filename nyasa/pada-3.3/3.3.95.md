---
index:  3.3.95
sutra:  स्थागापापची भावे।
vritti:  nyasa 
---

`अङोऽपवादस्य बाधकः` इति। स्थादिभ्यः `आतश्चोपसर्गे`(3.3.106) इति प्राप्तस्याङोऽपवादस्य बाधक इत्यर्थः। `पक्तिः` इति। `षिद्भिदादिभ्योऽङ` (3.3.104) इत्यस्य । `प्रस्थितिः` इति। `द्यतिस्यति` (7.4.40) इत्यादिनेत्त्वम्। `सङ्गीतिः`इति। धुमास्यादि (6.4.66) सूत्रेणेत्त्वम्। अत्र च `गामादाग्रहणेष्वविशेषः` (व्या.प.124) इति `गै शब्दे`(धा.पा.917) `गाङ गतौ` (धा.पा.950) इति द्वयोरपि ग्रहणम्। `पा`इति। पूर्ववत् पानार्थस्य ग्रहणम्, न रक्षणार्थस्य । `भावग्रहणम्` इत्यादि। अर्थान्तरम् = कर्त्तृवर्जितं कराकम्, तन्निवृत्यर्थं भावग्रहणम्।

