---
index:  8.3.58
sutra:  नुम्विसर्जनीयशव्र्यवायेऽपि।
vritti:  nyasa 
---

इण्कोरिति पञ्चमीनिर्देशान्निर्दिष्टग्रहणस्यान्तर्यार्थत्वाद्व्यवये सति पूर्वेण न प्राप्नोतीत्यस्यारम्भः। इष्कोरुत्तरस्य सकारस्य मूर्धन्यो भवति। एवं नुम्व्यवाये, विसरजनीयव्यवाये, शर्व्यवाये। `अपि` इत्येभिः प्रत्येकमभिसम्बध्यते, तेन त्रीणि वाक्यानि सम्पद्यन्ते। वाक्यत्रयस्य प्रयोजनं दर्शयिष्यामः नुम्ग्रहणं नुम्स्थानिकस्यानुस्वारस्योपलक्षणं द्रष्टव्यम्?। न हि नुमा क्यचिद्व्यवायोऽस्ति; सर्वत्र `नश्चापदान्तस्य झलि` (8.3.24) इत्यनुस्वारविधानात्?। `सर्पीषि` इति। `नपुंसकस्य झलचः` (7.1.72) इति नुम्?, `सान्तमहतः संयोगस्य` (6.4.10) इति दीर्घः। `सर्पिःषु` इति। `दा शरि` (8.3.36) इति विसर्जतीयः। `सर्पिष्षु` इति। वाग्रहणाद्विसर्जनीयमुन्ते `विसर्जनीयस्य सः` (8.3.34) इति पक्षे विसर्जनीयस्य सकारः, परस्य सकारस्य षत्वे कृते पूर्वस्य (8.4.41) ष्टुत्वम्?। 

