---
index:  8.3.57
sutra:  इण्कोः।
vritti:  nyasa 
---

`इण्कोः' इति द्वन्द्वैकवद्भावं कृत्वैकवचनेन निर्देशः। नुमागमस्तु सत्यपि नपुंसकत्वे `अनित्यमागमशासनम्?' (व्या.प.99) इति न क्रियते। इणिति परेण णकारेण प्रत्याहारग्रहणम्?। `कु' इति कवर्गस्य। कुतः पुतरेत दवसितम्?--अनयोर्ग्रहणम्?, न पुनरिकारककारोकाराणामिति? व्याख्यानात्?। सर्वसन्देहेष्विदमुपतिष्ठते--भवति हि व्याच्यानतो विशेषप्रतिपत्तिर्न हि सन्देहादलक्षणमिति (व्या.प.75)। `वाक्षु, त्वक्षु' इति। `चोः कुः' (8.2.30) इति कुत्वम्?। 

