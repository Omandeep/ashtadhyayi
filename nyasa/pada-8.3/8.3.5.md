---
index:  8.3.5
sutra:  समः सुटि।
vritti:  nyasa 
---

`मोऽनुस्वारः` (8.3.23) इत्यनुस्वारे प्राप्ते वचनम्?। `सँस्कर्ता`[`संस्कर्तेति`--न्यासे, पदमञ्जर्यां च मुद्रितः पाठः] इत्यादि। करोतेः सम्पूर्वात्? तृजादयः, `सम्पर्युपेभ्यः करोतौ भूषणे` (6.1.137) (इति) सुट्?, समो मकारस्य `अलोऽन्तस्य` (1.1.52) इत्यनेन रुत्वे ततः पूर्वस्यानुनासिकः, रोर्विसर्जनीयः। तस्य `वा शरि` (8.3.36) इति विकल्पेन सकारे प्राप्ते विसर्जनीये च यथा नित्यं सकारो भवति, तथा वृत्तौ दर्शितम्?। 

