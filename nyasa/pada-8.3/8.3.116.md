---
index:  8.3.116
sutra:  स्तम्भुसिवुसहां चङि।
vritti:  nyasa 
---

अत्राद्यस्य `स्तन्भेः' (8.3.67) इति षत्वे प्राप्ते, इतरयोस्तु `परिनिविभ्यः' (8.3.70) प्रतिषेधेऽयमारभ्यते। `अभ्यतस्तम्भत्?' इति। णिच्?, लुङ्?, णिश्रिद्रुरुआउभ्यः कत्र्तरि चङ्?' (3.1.48), णिलोपः, `चङि' (6.1.11) इति द्विर्वचनम्?, पूर्ववत्? खयः शेषः, अट्?, `प्राक्सितादड्व्यवायेऽपि' (8.3.63), `स्थादिष्वभ्यासेन चाभ्यासस्य' (8.3.64) इति व्यवाये सत्युपसर्गस्थान्निमित्तातु षत्वं प्राप्तं न भवति। `पर्यसीषिवत्?' इत्यादि। पूर्ववल्लुङादि, सिवेर्लधूपधगुणः, सहेस्तु `अत उपधायाः' (7.2.116) इति बृद्धिः, `सन्वल्लघुनि' (7.4.93) इतीत्त्वे, उभयोः `णो चङ्युपधायाः' (7.4.1) इति ह्रस्वः। `दीर्घो लघोः' (7.4.94) इति दीर्घः। अत्रापि `सिवादीनां वाङ्यवायेऽपि' (8.3.71) इत्यङ्व्यवाय उपसर्गस्यान्निमित्तात्? परेषां प्राप्नोति, तत्र भवति। 

