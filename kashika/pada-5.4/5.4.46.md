---
index:  5.4.46
sutra:  अतिग्रहाव्यथनक्षेपेष्वकर्तरि तृतीयायाः
vritti:  kashika 
---

अतिक्रम्य ग्रहः अतिग्रहः। अचलनम् अव्यथनम्। क्षेपो निन्दा। अतिग्रहादिविषये या तृतीया तदन्ताद् वा तसिः प्रत्ययो भवति, सा चेत् कर्तरि न भवति। वृत्तेन अतिगृह्रते वृत्ततो ऽतिगृह्रते। चारित्रेण अतिगृह्रते चारित्रतो ऽतिगृह्रते। सुष्ठुवृत्तवानन्यानतिक्रम्य वृत्तेन गृह्रते इत्यर्थः। अव्यथने वृत्तेन न व्यथते वृत्ततो न व्यथते। चारित्रेण न व्यथते चारित्रतो न व्यथते। वृत्तेन न चलति इत्यर्थः। क्षेपे वृत्तेन क्षिप्तो वृत्ततः क्षिप्तः। चारित्रेण क्षिप्तः चारित्रतः क्षिप्तः। वृत्तेन निन्दितः इत्यर्थः। अकर्तरि इति किम्? देवदत्तेन क्षिप्तः।

