---
index: 1.3.14
sutra: कर्त्तरि कर्म्मव्यतिहारे
vritti: siddhantakaumudi
vrittiindex: 2680
---

क्रियाविनिमये द्योत्ये कर्तर्यात्मनेपदं स्यात् । व्यतिलुनीते । अन्यस्य योग्यं लवनं करोतीत्यर्थः ॥ श्नसोरल्लोपः-<{2469}> । व्यतिस्ते । व्यतिषाते । व्यतिषते । तासस्त्योः -<{2191}> इति सलोपः । व्यतिसे । धि च -<{2241}> । व्यतिध्वे । ह एति -<{2250}> । व्यतिहे । व्यत्यसै । व्यतिषीत् । व्यत्यास्त । व्यतिराते । व्यतिराते । व्यतिराते । व्यतिभाते । व्यतिभाते । व्यतिभाते । व्यतिबभे ।